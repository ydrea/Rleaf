Koncept krajobraza zadnjih 30 ak godina dobiva značajan zamah na globalnoj razini. Smatra se važnim (1) elementom globalnog nasljeđa, (2) dobro je od javnog interesa, (3) očuvanje krajobraza važno je za stvaranje otpornosti zajednice (4) smatra se da može generirati regeneraciju, rast i oporavak zajednice. Koncept krajobraza nosi sa sobom priču o tome da sav prostor oko nas zaslužuje održivi razvoj, ne samo onaj zaštićeni. Koncept krajobraza se zapravo stvara kroz sve prisutniji kritiku sektorskom sagledavanju prostora, i zapravo strahu od neizvjesnosti što nam klimatske promjene nose i gubitku odnosa na relaciji čovjek – okoliš. Razumjeti danas krajobraz znači promatrati ga kroz različite prirodnih, kulturno-povijesnih, vizualnih, materijalnih i nematerijalnih čimbenika. Primjenjivati krajobrazni pristup u nekom istraživanju, studiji, analizi znači pristupati prostoru integralno, dakle spajati znanja o različitim čimbenicima. Danas postoji niz metoda i alata koje nazivamo krajobraznim pristupom, prepoznati su na globalnoj razini, dio su paradigme održivog razvoja - ali imaju poteškoća sa ulaskom u sustav - u sektorske politike, zakonodavstvo. Zato se smatra da institucionalizacija tema krajobraza mora biti progresivna i znanstveno utemeljena.